\Chapter{Bevezetés}

A szakdolgozatom címe alapján össze kell gyűjtenem a GEIAK130B Mesterséges Intelligencia tárgyhoz kapcsolódó oktatói, valamint hallgatói dokumentumokat, mely magába foglalja például az oktatási segédleteket (előadásjegyzeteket), illetve a demonstrációs programokat (főleg PROLOG programokat, valamint futtatható (.exe) állományokat). Az elvégzendő feladatok közé tartozik még a webes tantárgyi keretrendszer rendszertervének elkészítése, mely különböző szolgáltatásokat fog nyújtani. A szolgáltatások közé fog tartozni például a tárgyhoz tartozó erőforrások (feladatsorok, záróvizsga kérdések stb.) letöltésének lehetősége, a programok letöltésének, vagy futtatásának lehetősége, továbbá újabb erőforrások feltöltésének megfelelő felület biztosítása. Mindezek mellett ki kell választanom a programozó-, valamint futtatókörnyezetet, majd a keretrendszer elkészítése után tesztelnem kell mindezt, valamint leírást, és dokumentációt kell létrehoznom a programról.

